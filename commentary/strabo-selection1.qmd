---
title: "Strabo 1.1"
---


## Reading selection 1


*Strabo begins with a review of his predecessors in the study of geography.*

### From Strabo 1.1



:::: {.columns}

::: {.column width="60%"}
**τῆς τοῦ φιλοσόφου πραγματείας** εἶναι νομίζομεν, εἴπερ ἄλλην τινά, καὶ τὴν γεωγραφικήν, ἣν νῦν **προῃρήμεθα** ἐπισκοπεῖν.
:::

::: {.column width="40%" .sidenote}

**τῆς τοῦ φιλοσόφου πραγματείας** : *πραγματεία* routinely describes the activity of the scholar; for Strabo, that person is a *φιλόσοφος*.

**προῃρήμεθα**: from προαιρέω (imperfect tense).

:::
::::



:::: {.columns}

::: {.column width="60%"}
 ὅτι δ' οὐ φαύλως νομίζομεν ἐκ πολλῶν **δῆλον**: οἵ τε γὰρ πρῶτοι θαρρήσαντες αὐτῆς ἅψασθαι τοιοῦτοί τινες ὑπῆρξαν, **Ὄμηρός** τε καὶ **Ἀναξίμανδρος** ὁ Μιλήσιος καὶ **Ἑκαταῖος**, ὁ πολίτης αὐτοῦ, καθὼς καὶ ̓Ερατοσθένης φησί: καὶ **Δημόκριτος** δὲ καὶ **Εὔδοξος** καὶ **Δικαίαρχος** καὶ **Ἔφορος** καὶ ἄλλοι πλείους: ἔτι δὲ οἱ μετὰ τούτους,**Ἐρατοσθένης** τε καὶ **Πολύβιος** καὶ **Ποσειδώνιος**, ἄνδρες φιλόσοφοι.

:::

::: {.column width="40%" .sidenote}

**δῆλον**: δῆλον (ἐστί understood). The subject is the entire clause introduced by ὅτι.
… 

**Ὄμηρός… Ἀναξίμανδρος… Εκαταῖος… Δημόκριτος… Εὔδοξος… Δικαίαρχος…  ̓́Εφορος… .̓Ερατοσθένης… Πολύβιος…  Ποσειδώνιος**: a chronologically ordered list of all the major geographers before Strabo -- all of them φιλόσοφοι. Strabo will review each in turn in books 1 and 2.
:::
::::
 

:::: {.columns}

::: {.column width="60%"} 
  ἥ τε πολυμάθεια, δι' ἧς μόνης ἐφικέσθαι τοῦδε τοῦ ἔργου **δυνατόν**, **οὐκ ἄλλου τινός ἐστιν ἢ** τοῦ τὰ θεῖα καὶ τὰ ἀνθρώπεια ἐπιβλέποντος, ὧνπερ τὴν φιλοσοφίαν ἐπιστήμην φασίν.
:::

::: {.column width="40%" .sidenote}
**δυνατόν**: δυνατόν (ἐστί understood)


**οὐκ ἄλλου τινός ἐστιν ἢ**: "is (a characteristic) of no other person than..."
:::
::::




:::: {.columns}

::: {.column width="60%"} 
  ὡς δ' αὕτως καὶ **ἡ ὠφέλεια** ποικίλη τις οὖσα, ἡ μὲν πρὸς τὰ πολιτικὰ καὶ τὰς ἡγεμονικὰς πράξεις, ἡ δὲ πρὸς ἐπιστήμην τῶν τε οὐρανίων καὶ τῶν ἐπὶ γῆς καὶ θαλάττης ζῴων καὶ φυτῶν καὶ καρπῶν καὶ τῶν ἄλλων ὅσα ἰδεῖν παρ' ἑκάστοις ἔστι, **τὸν αὐτὸν ὑπογράφει ἄνδρα**, τὸν φροντίζοντα τῆς περὶ τὸν βίον τέχνης καὶ εὐδαιμονίας.
:::


::: {.column width="40%" .sidenote}
**ἡ ὠφέλεια… τὸν αὐτὸν ὑπογράφει ἄνδρα** The main subject-verb-object construction expands on the preceding idea: not only is *πολυμάθεια* characteristic of the philosopher; its usefulness for practical as well as scientific ends "outlines the same man."

**ἄνδρα** Strabo sees philosophy as a gendered pursuit.

:::


::::  


:::: {.columns}

::: {.column width="60%"} 
αναλαβόντες δὲ καθ' ἕκαστον ἐπισκοπῶμεν τῶν εἰρημένων ἔτι μᾶλλον. καὶ πρῶτον ὅτι **ὀρθῶς** **ὑπειλήφαμεν** καὶ ἡμεῖς καὶ οἱ πρὸ ἡμῶν, ὧν ἐστι καὶ ̔́Ιππαρχος, ἀρχηγέτην εἶναι τῆς γεωγραφικῆς ἐμπειρίας ̔́Ομηρον, ὃς οὐ μόνον ἐν τῇ κατὰ τὴν ποίησιν ἀρετῇ πάντας ὑπερβέβληται τοὺς πάλαι καὶ τοὺς ὕστερον,  ἀλλὰ σχεδόν τι καὶ τῇ κατὰ τὸν βίον ἐμπειρίᾳ τὸν πολιτικόν, ἀφ' ἧς οὐ μόνον περὶ τὰς πράξεις ἐσπούδασεν ἐκεῖνος, ὅπως ὅτι πλείστας γνοίη καὶ παραδώσει τοῖς ὕστερον ἐσομένοις, ἀλλὰ καὶ τὰ περὶ τοὺς τόπους τούς τε καθ' ἕκαστα καὶ τοὺς κατὰ σύμπασαν τὴν οἰκουμένην γῆν τε καὶ θάλατταν: οὐ γὰρ ἂν μέχρι τῶν ἐσχάτων αὐτῆς περάτων ἀφίκετο τῇ μνήμῃ κύκλῳ περιιών.
:::


::: {.column width="40%" .sidenote}
**ὀρθῶς** **ὑπειλήφαμεν** ὀρθῶς is scholarly Greek: it refers to a correct conclusion. (The noun κατόρθωσις is a correction of an error.) ὑπολαμβάνω (perfect active) is a normal verb to mean "taking a position" in a debate. Here it introduces an indiect statement.


:::
::::

1.1.3 καὶ πρῶτον μὲν τῷ ὠκεανῷ περίκλυστον, ὥσπερ ἔστιν, ἀπέφαινεν αὐτήν: ἔπειτα δὲ τῶν χωρίων τὰ μὲν ὠνόμαζε τὰ δὲ ὑπῃνίττετο τεκμηρίοις τισί, Λιβύην μὲν καὶ Αἰθιοπίαν καὶ Σιδονίους καὶ ̓Ερεμβούς, οὓς εἰκὸς λέγειν Τρωγλοδύτας ̓́Αραβας, ῥητῶς λέγων, τοὺς δὲ πρὸς ταῖς ἀνατολαῖς καὶ δύσεσιν αἰνιττόμενος ἐκ τοῦ τῷ ὠκεανῷ κλύζεσθαι: ἐντεῦθεν γὰρ ἀνίσχοντα ποιεῖ τὸν ἥλιον καὶ δυόμενον εἰς τοῦτον, ὡς δ' αὕτως καὶ τὰ ἄστρα καὶ τοὺς ἀστέρας λελουμένους ἐξ ὠκεανοῦ λέγει.



1.1.11

:::: {.columns}

::: {.column width="60%"}
νυνὶ δὲ ὅτι μὲν ̔́Ομηρος τῆς γεωγραφίας ἦρξεν, ἀρκείτω τὰ λεχθέντα. φανεροὶ δὲ καὶ οἱ ἐπακολουθήσαντες αὐτῷ ἄνδρες ἀξιόλογοι καὶ οἰκεῖοι φιλοσοφίας, ὧν τοὺς πρώτους μεθ' ̔́Ομηρον δύο φησὶν ̓Ερατοσθένης, ̓Αναξίμανδρόν τε Θαλοῦ γεγονότα γνώριμον καὶ πολίτην καὶ ̔Εκαταῖον τὸν Μιλήσιον: τὸν μὲν οὖν ἐκδοῦναι πρῶτον γεωγραφικὸν πίνακα, τὸν δὲ ̔Εκαταῖον καταλιπεῖν γράμμα, πιστούμενον ἐκείνου εἶναι ἐκ τῆς ἄλλης αὐτοῦ γραφῆς.
:::

::::
